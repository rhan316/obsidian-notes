Spring WebClient to nowoczesne i elastyczne API do obsługi żądań HTTP w aplikacjach opartych na frameworku Spring. Jest częścią **Spring WebFlux**, ale można go również używać w tradycyjnych aplikacjach w opartych na Spring MVC. WebClient został zaprojektowany jako następca klasycznego **RestTemplate**, oferując znacznie większą elastyczność i możliwości, zwłaszcza w aplikacjach asynchronicznych.

**Co to jest Spring WebClient?**
Wyobraź sobie, że tworzysz robota (Twoja aplikacja), który regularnie wysyła listy i odbiera odpowiedzi z różnych urzędów (API). Klasyczny **RestTemplate** to jak wysyłanie listów zwykłą pocztą - każda wiadomość wysyłana jest osobno, czekasz na odpowiedź, zanim przejdziesz do następnego zadania. **WebClient** natomiast to jak zatrudnienie asystenta z telefonem - może jednocześnie wysyłać wiele zapytań, odbierać odpowiedzi i zarządzać czasem.

**Dlaczego warto korzystać z WebClient?**
`Asynchroniczność` WebClient działa w modelu reaktywnym, co oznacza, że możesz wysyłać wiele żądań naraz i przetwarzać odpowiedzi w dogodnym momencie. To świetnie sprawdza się w aplikacjach, które muszą obsłużyć wiele połączeń naraz, jak np. mikrousługi.

`Strumieniowanie danych` Możesz przetwarzać dane w czasie rzeczywistym, np. odbierając odpowiedzi w częściach (np. JSON streaming lub SSE - Server-Sent Events).

`Konfiguracja i elastyczność` Możesz łatwo konfigurować nagłówki, uwierzytelnianie, timeouty czy obsługa błędów.
To moduł w ekosystemie Spring Framework, który umożliwia budowanie systemów integracyjnych i komunikację między różnymi komponentami w aplikacji. Oparty na *Enterprise Integration Patterns (EIP)* - zestawie sprawdzonych wzorców projektowych dla systemów wymiany wiadomości.
Spring Integration umożliwia efektywne połączenie różnych systemów, protokołów komunikacyjnych i przepływu danych, oferując narzędzia do integracji zarówno w systemach synchronicznych (np. HTTP), jak i asynchronicznych (np. RabbitMQ, Kafka).

***Dlaczego Spring Integration?***

*Typowe problemy integracyjne*
1. Komunikacja między różnymi systemami (np. przesyłanie danych między aplikacją a bazą danych, systemów plików, czy usługami REST/SOAP).
2. Łączenie komponentów korzystających z różnych protokołów (np. HTTP, FTP, MQ).
3. Zarządzanie skomplikowanymi przepływami danych.

*Co oferuje Spring Integration?*
1. *Asynchroniczność* - wspiera systemy, w których procesy, nie muszą działać równocześnie.
2. *Obsługa wielu protokołów* - RabbitMQ, Kafka, FTP, HTTP, REST, SOAP i inne.
3. *Rozdzielenie logiki biznesowej od infrastruktury integracyjnej* - możesz skoncentrować się na logice aplikacji, a nie na szczegółach transportu danych.
4. *Łatwość konfiguracji* - integracja przy użyciu Java DSL, XML lub adnotacji.

Spring Integration to jak centrum dystrybucji paczek. Otrzymuje dane z różnych źródeł (producenci), przetwarza je (rozpakowanie, sortowanie), a następnie dostarcza w odpowiednie miejsce (konsumenci), niezależnie od tego, jaki transport jest używany (kurier, poczta, e-mail).
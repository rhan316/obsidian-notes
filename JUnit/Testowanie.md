Testowanie to kluczowy proces w tworzeniu oprogramowania, który ma na celu zapewnienie, że aplikacja działa poprawnie, jest wolna od błędów i spełnia wymagania użytkowników.

**Dlaczego testujemy oprogramowanie?**
- *Zapewnienie jakości (QA)* - Testowanie pomaga wykryć błędy i upewnić się, że aplikacja działa zgodnie z oczekiwaniami.
- *Minimalizacja ryzyka* - Błędy w aplikacji mogą prowadzić do strat finansowych, uszkodzenia reputacji firmy lub problemów z bezpieczeństwem.
- *Poprawa stabilności* - Testowanie wykrywa i eliminuje problemy, co zwiększa stabilność i niezawodność systemu.
- *Redukcja kosztów* - Wykrywanie błędów na wczesnym etapie jest tańsze niż ich naprawa w późniejszych fazach projektu.
- *Zadowolenie użytkownika* - Dobrze przetestowana aplikacja spełnia potrzeby użytkowników i działa płynnie.

***Podział testów według sposobu przeprowadzenia***

**Testy manualne** - Testy wykonywane ręcznie przez testerów. Proste do wykonania, intuicyjne. Czasochłonne, podatne na błędy ludzkie.

**Testy automatyczne** - Wykonywane przy użyciu narzędzi takich jak: JUnit, Selenium, TestNG. Szybkie, efektywne w dłuższym okresie czasu, mogą być powtarzane wiele razy. Wymagają początkowego nakładu pracy i znajomości narzędzi.

